Úszás-Eb-Izrael

Rövidpályás úszó Eb - Cseh az Európa-csúcs ellenére elégedetlen

Netánja, 2015. december 6., vasárnap (MTI) - Cseh László nem elégedett azzal,

hogy kontinenscsúccsal lett aranyérmes vasárnap az izraeli Netánjában zajló

rövidpályás úszó Európa-bajnokságon 200 méter pillangón, mert világrekordot

szeretett volna elérni.

Cseh - aki három elsőséggel zárta a viadalt - az M4 Sportnak elmondta: a

világcsúcsot célozta meg, de olyan sokkal vezetett a többiek előtt, hogy szinte

egyedül kellett úsznia.

"Kicsit elégedetlen vagyok a világcsúcs elmaradása miatt. Látszik, hogy kell

még edzeni, hogy ez sikerüljön" - mondta Cseh.

Hosszú Katinka hat arany- és egy ezüstérmet szerzett Netánjában, utolsó

számában, 400 méter gyorson kapott ki.

"Talán örülök is ennek, mert van, ami motivál a továbbiakban. Összességében

jobban sikerült ez az Eb, mint ahogy reméltem. A 400 méter gyorson még soha sem

úsztam négy percen belül, most ez is összejött" - mondta a kontinensviadal

legeredményesebb úszója.

Kapás Boglárka Hosszú mögött csapott célba és lett harmadik.

"Rég versenyeztem ilyen jót. Ahogy elterveztem a taktikámat, úgy alakult. A

táv második felében indultam el. Annak ellenére lettem bronzérmes, hogy a 400

gyors nem a főszámom".

sgj \ spi

MTI 2015. december 6., vasárnap 18:35
